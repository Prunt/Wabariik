1. **Sissejuhatus.** Oletame, et oled leidnud endale sobiva koha, kuhu elama asuda. Samuti oled kogunud ka natuke puitu.
![0_1458868829051_2016-03-25_03.20.22.png](https://i.imgur.com/v3UVmfR.png) 

2. **Esimene ala.** Kõigepealt on Sul vaja teha kirst ja see maha asetada. Kohe pärast kirstu maha panemist loodi automaatselt Sinu esimene ala, mis on ümbritsetud üksikute kuldplokkide ja nurkadest hõõgkiviga. Need plokid on näilised, tegelikult neid seal pole.
![0_1458868927911_2016-03-25_03.21.28.png](https://i.imgur.com/GPMtOke.png) 

3. **Abivahend puupulk.** Mõne aja möödudes kaovad need näilised plokid ise ära, kuid pole vaja muretseda. Neid saab tagasi nähtavale tuua tavalise pulgaga maas paremklikiga. Pulgaga saab teada, kas klikitav plokk kuulub kellegi alasse. "11x11=121" tähendab seda, et antud ala on ülalt vaadates 11x11 plokki suur (kokku 121 plokki).
![0_1458869214760_2016-03-25_03.25.10.png](https://i.imgur.com/GwIT2y4.png) 

4. **Tööriist puukirka.** Järgmisena teeme tööriista, millega saab alade suurust muuta, uusi alasid teha jne. Selleks on tavaline puukirka. Puukirkat kätte võttes märkate, et see ütleb kohe ära, mitu plokki Teil vaba on. See tähendab seda, mitme (ülalt vaadates) ploki võrra saate oma olemasolevaid alasid suurendada või uusi teha. Vabu plokke saate juurde automaatselt: mida kauem Te Survivalis mängite, seda rohkem vabu plokke koguneb ja seda suuremad saavad olla Teie alad. Mängijal on esmakordselt sisselogides 100 plokki.
![0_1458869445937_2016-03-25_03.30.28.png](https://i.imgur.com/FEGVPKU.png) 

5. **Ala suurendamine.** Ala saab suurendada lihtsalt: tuleb kätte võtta puukirka ja teha paremklikk ühel ala nurgal. Seejärel tuleb teha paremklikk seal, kuhu Te tahate seda nurka nihutada, olgu see ala sees või alast väljas. Meelde tuleb jätta vaid see, et kui keset suuruse muutmist kirka käest ära panna, muutmine katkestatakse.
![0_1458869845691_2016-03-25_03.35.40.png](https://i.imgur.com/4hgCGEc.png) 
![0_1458869851268_2016-03-25_03.35.52.png](https://i.imgur.com/LXhezNL.png) 

6. **Uue ala tegemine.** Uue ala tegemiseks tuleb võtta jällegi kätte alade tööriist puukirka ja valida paremklikiga ära üks uue ala nurk. Seejärel on vaja valida ära ala diagonaalne nurk ja ala ongi tehtud! Kehtib endiselt süsteem: kui kirka vahepeal käest panna, katkestatakse tegevus. Lisaks peab loodav ala olema vähemalt 100 plokki suur (10x10, 9x12 vms).
![0_1458870746765_2016-03-25_03.45.09.png](https://i.imgur.com/LAAOa6I.png) 
![0_1458870735875_2016-03-25_03.45.21.png](https://i.imgur.com/EwKwfMD.png)

7. **Ala kustutamine.** Selleks tuleb kasutada juba käske, täpsemalt /kustuta. Samuti pead seisma selles alas, mida soovid kustutada. Kõiki aladega seotud käske saab vaadata käsuga /alakäsud.
![0_1458905290495_2016-03-25_13.26.52.png](https://i.imgur.com/IQunc4S.png) 
Kõikide alade kustutamiseks saad kasutada käsku /kustutaKõik.
![0_1458905417198_2016-03-25_13.29.36.png](https://i.imgur.com/4LFu2KG.png) 

8. **Mängijate lisamine.** Kui soovid elada koos oma sõbraga, saad ta oma alasse lisada käsuga /lisa <mängija>. Kui soovid lisada mängija ainult ühele alale, pead seisma selle ala sees. Kui aga tahad lisada mängijat kõikidesse oma aladesse, kasuta seda käsku väljaspool alasid.
![0_1458906042478_2016-03-25_13.40.38.png](https://i.imgur.com/xUVwCXM.png) 
Et teist mängijat ala kaasomanikuks teha, tuleb kasutada käsku /lisaOmanik. Kui teed seda ala sees, on mängijal ainult selles alas omaniku õigused. Kui aga alast väljas, on teisel mängijal omaniku õigused kõikides Sinu alades.
![0_1458906097233_2016-03-25_13.41.07.png](https://i.imgur.com/wX69hnj.png) 

9. **Ala info.** Oma alade ja vabade plokkide kohta saad infot käsuga /info.
![0_1458907541955_2016-03-25_13.55.22.png](https://i.imgur.com/lbVfLNz.png) 
Mängijate kohta, kes on Sinu alasse lisatud, saab infot käsuga /õigused.
![0_1458907549337_2016-03-25_13.56.14.png](https://i.imgur.com/TnybOB0.png) 

10. **Mängijate eemaldamine.** Mängijate alalt eemaldamiseks on kaks käsku: üks on /eemalda ja teine /eemaldaKõik. /eemalda <mängija> eemaldab antud mängija kas ühest või kõikidest aladest vastavalt sellele, kas Sa seisad käsu sisestamisel alas või mitte.
![0_1458907961987_2016-03-25_14.12.13.png](https://i.imgur.com/FTXLlSj.png) 
Samamoodi töötab käsk /eemaldaKõik: see eemaldab kõik *(poleks uskunudki)* teised mängijad vastavalt sellele, kus Sa seisad, kas ainult ühest või kõikidest aladest.
![0_1458908338833_2016-03-25_14.18.50.png](https://i.imgur.com/rsMadVp.png) 

11. **Plahvatused.** Algsättena on alade sees plahvatused keelatud ja aladest väljas plahvatused lubatud. Et lubada ala sees plahvatused (hiilijad, TNT jms), kasuta käsku /plahvatused.
![0_1458908536823_2016-03-25_14.20.40.png](https://i.imgur.com/FqPJod2.png) 

12. **Ala jaotamine.** Kui soovid oma ala teha keerukamaks (et teha nt küla), saad oma suurema ala sisse teha väiksemaid alasid. Selleks tuleb kasutada käsku /alaJaotamine ning ala tegemine käib samamoodi, nagu ennist seletatud. Muide, suurema ala sisse väiksema ala tegemine ei nõua lisaplokke. Vabu plokke sööb ainult tavalise ala tegemine.
![0_1458908887058_2016-03-25_14.27.02.png](https://i.imgur.com/9wNfQtz.png) 
Valid ära mõlemad diagonaalsed nurgad ja voila! Kui Sa seisad selle väiksema ala sees ja kasutad ala haldamise käske (/lisa, /kustuta, /plahvatused jne), siis need mõjuvad sellele väiksele alale, mitte suurele, kuigi Sa seisad tehniliselt ka suure ala sees.
![0_1458908940265_2016-03-25_14.27.14.png](https://i.imgur.com/OEd7zDE.png) 

13. **Lisakäsud.** Need kaks käsku ei ole ala tegemiseks vajalikud, kuid on kasulikud muuks. Käsud ise on /lemmikloom ja /lõksus. Esimene neist võimaldab Sul ära anda oma lemmiklooma ja teine käsk on abiks siis, kui oled kellegi teise alasse kinni jäänud ega pääse enam välja.
