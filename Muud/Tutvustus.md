## Eriline maailm

Olgu selleks uus maastiku kuju, erinevate plokkide vaheldus, uued loitsud ja eesmärgid või väljakutset pakkuvad vastased, meie serveris tülpimust tundma ei pea. Alati leidub midagi, mida veel teha ning mida veel avastada. Kas oled leidnud kõik Taeva saladused? Aga lahti rullinud Vokseli loo? Asu siis asja kallale!

## Tõeline eestlus

Eestikeelsed käsud ja eestikeelsed vastused on üks paljudest aspektidest, mille üle me uhked saame olla. Lisaks sellele kasutame võimalikult ühtlast stiili kogu vestlusaknas, et ei tekiks ülekoormatuse ega arusaamatuse tunnet.

## Ülevaatlik TAB

Kui on soov millegi kohta kiirelt infot saada, siis TAB klahvi all hoides saad kõik põhilise kätte: praeguse maailma nime, kellaaja, pingi, XP summa, nii praeguses maailmas kui mujal olevate mängijate nimekirja ning serveri tähtsamad lingid.

## Raha? XP? Miks mitte mõlemad!

Wabariigis ringi liikudes märkad, et juba tuttav XP indikaator on igal pool samal tasemel, isegi pärast surma. Seda seetõttu, et tegemist on Sinu globaalse raha ehk punktidega, ning XP level näitab ühtlasi ka Su praegust taset. Punkte saad teenida kas vanaviisi, nagu XP-d ikka - kaevandades, tappes ja kalu püüdes - või uut moodi - eesmärke täites, esemeid müües või mõnel muul moel.

## Punktid - heast või kurjast?

Loll küsimus, tark vastus: punktid on Wabariigi üks alustaladest, seega hea. Sellega saab lisaks loitsimisele ja parandamisele ka teistelt mängijatelt või serverilt esemeid osta ning järgmistele tasemetele jõuda. Tasemete eest saab endale kõrgemaid seisuseid osta.

## Tasemetest seisusteni

Tasemed 50, 75 ning 100 on erilised seetõttu, et need saab loovutada uue ja kasuliku seisuse vastu: osa saab vastavalt Talupoeg, Kodanik ning Rikkur seisuseid. Mida kõrgem seisus, seda rohkem kasulikke eeliseid.

## Punktide kogumine

Kui punktid on ainukesed asjad, mis Wabariigis maksavad *(hehee… maksavad… sest see on raha… said pihta? ei? k ss)*, siis on ju neid vaja koguda. Rikkus on siin maailmas ometigi kõikse tähtsam ning nagu ka vanasõna ütleb: rikas pole mitte see, kellel on kõige rohkem raha, vaid see, kellel on kõige rohkem XP-d. Igatahes, põhiline rikkus tuleb meie maailma ausa tööga ning selleks on ilmselgelt Töölaager, mitte serveri pood, kust ilma vaevata punkte ehk XP-d osta saab.

## Punktide talletamine

Kardad, et keegi maagiline olend kavatseb kõik Su punktid ära varastada? Ainult sel põhjusel saad kogu oma punktid panna ohutult klaaspurki ning matta sügavale Põrgusse maha, et keegi neid sealt ei leiaks. Või siis kinkida sõbrale. Sinu valik.

## Mängijatelt mängijatele

Usume, et parim viis tagada mängijatele piisavalt ostu- ja müügivõimalusi on lasta neil luua enda poode. Kui aga mõni maailm ei sobi mängijate poodide loomiseks, on seal selleks virtuaalne müügikeskkond. Puudust ei pea aga tundma ka ametlikest poodidest, sest ka need on igas maailmas olemas.

## Tekitajad - kontrolli all

Tavalises üksikmängus on tekitajad üpris piiratud kasutusega: neid saab vaid igaveseks lõhkuda või kasutada leiukohas farmina. Wabariigis saab neid aga õige loitsuga ringi liigutada ning isegi võimsamaks muuta - tee vaid paremklikk tekitajale ja vala oma raskelt teenitud punktid sisse!

## Munad liikuma

Tavaliselt ei suhtuta elus (ja ka surnud) loomade pihta munade loopimisse kuigivõrd hästi, kuid meie serveris on see täiesti aktsepteeritav. Nimelt saab loomi munadega kinni püüda ja neid sobivasse kohta viia ilma tavapärase tülika meelitamiseta. Puhas röövimine!

## Majahaldjad

No olgu, päris majahaldjaid meil ei ole, kuid on olemas võimalus enda maju muud moodi kaitsta. Selleks on kaitsealad, mille tegemise õpetuse võid üles otsida või hoopis ise välja nuputada. Vajaduse korral oskavad Sind aidata meie meeskonnaliikmed, kes aga Sinu eest kõike ära teha ei saa.

## Rahva hääl

Kujuteldava eelise teiste serverite ees annab meile Sinu hääl, pead vaid selle kõlama panema. Mis aga nii kujuteldav pole, on hääletamise eest saadav tasu Hääletuskasti võtme näol. Võid selle kellelegi maha müüa või proovida oma õnne ja õngitseda kastist mõni väärisese.

## Laiendatud lõpukirst

Kõrgemad seisused saavad oma vaeva eest nautida mitmeid eeliseid. Üheks nendest on suurem lõpukirst, kuhu oma väärtuslikku kola ladustada, olenemata maailmast, kus asud. Seisuseid saab osta tasemete eest.

## Kama kaks!

Mis oleks parem viis endale sobiva kodukoha leidmiseks kui suvalisse kohta teleportimine? Selleks on meil alguspunktides olemas suvalisse kohta teleportimise hologrammid, millele klikkides satud täpselt sinna, kuhu vaja!

## Kasulikud lisad

Wabariigis leidub mitmeid erinevaid lisasid, mis tavalist Minecrafti täiendavad seal, kus millegipärast seda tehtud ei ole. Näiteks saab esemeid ümber nimetades kasutada värve, peal on häkkide tuvastamise pluginad, maksimaalne kasutajate arv näitab hoopis mängijate rekordit ja palju muud.


----------
## Eelistepakid

Meil on kolm erinevat eelistepakki, igaüks neist pakub mängijale midagi sellist, mida tal varem polnud. VIP eelistepakk on eelkõige kosmeetiliste väärtuste lisamiseks, Eliit annab juurde põhilised lisakäsud ning Legend on vaid kõikse võimsamatele olenditele. Eelistepakid on saadaval nii ajutiste kui igaveste ostudena, mõlemad valikud saadaval serveri poes.

## Värvilised peenutsejad

Meie serveris saavad mängijad end ehtida nii, kuidas ise soovivad. Valikus on meil selleks kasutajanime värvid, erilised eesliited, vahetatavad välimused, värvilised helendused, huvitavad jäljed, olenditeks maskeerumine ning igat sorti lemmikloomad. Kõigele sellele tagab ligipääsu VIP eelistepakk, mis on müügil serveri poes.

## Vallapäästetud loomingulisus

Kui tunned, et oled ellujäämise erinevad aspektid juba läbi proovinud, tasub kindlasti kätt proovida loomingulise moodiga. Äkki avastad, et Sinus on peidus uus serveri Ehitaja või hoopis lood oma maailmakuulsa ehitustiimi? Isegi, kui nii ei lähe, on ikkagi lõbus vahelduseks midagi meisterdada ning pärast sõpradele näidata. Seda ja muudki leidub Legendi eelistepakis, mida saab soetada serveri poest.

## Aardekirstud - alati täis üllatusi

Mis oleks, kui Sa komistaksid rahulikult kaevandades aardekirstu otsa? Päris äge, või mis? Meie serveris võib seda juhtuda, kuigi harva. Aardekirste on meil kahte tüüpi: haruldased ning üliharuldased. Tavalisi haruldasi kirste saavad kõik avada, kuid üliharuldaste kirstude avamiseks tuleb kasutada aardekirstu võtit, mis on müügil serveri poes.

## Loosikastid - kõik võidavad

Loosikastid on nagu aardekirstud: neist leiab palju väärtuslikku kraami ning ka loosikaste on kahte tüüpi: Hääletuskast ning eelistepakkide kastid. Nii VIP, Eliit kui Legend eelistepakil on oma loosikast, ühel paremad auhinnad kui teisel. Loosikastid on leitavad maailmade alguspunktidest ning neid saab avada vaid vastava võtmega. Hääletuskasti võtmeid saab - nagu arvata võib - hääletades ning eelistepaki kasti võtme saavad kord päevas eelistepaki omanikud.


----------
## Depressiivne üksindus

Nüüd koos sõpradega! Pilvekraft pakub nii üksinda kui sõpradega lõbu, sest sealsel üksikul saarel ellujäämine ei ole lihtsamate ülesannete killast. Kui aga see ülesanne Sinu konti ei murra, siis on tal pakkuda ka teisigi ülesandeid. Usinatele mängijatele on preemiaks tubli kogus XP-d, mille eest saab oma saarele lisaväärtusi soetada.

## Käib töö ja vile koos

Töölaager on huvitav paik: seal on kuus tavalist, üks puidu ning üks eriline kaevandus. Tavalised kaevandused on jaotatud paremuse järgi rooma numbritega I-VI. Iga järgmise kaevanduse ligipääs maksab eelmisest hulga rohkem, kuid ka saadav tulu on hulga suurem. Eriline kaevandus on kasutatav neile, kes on endale soetanud mõne eelistepaki.

## Klassikaline KlotsCraft

Ainuke maailm, kuhu kõik serveri revolutsioonilised uuendused ei jõua, on KlotsCraft. Tegu on täpselt sellise maailmaga, mida mäletad oma lapsepõlvest: tohutu inflatsioon, perepoliitika ning lõpmatu lõbu vanade semudega. Seal maailmas on rahaks $, pluginaks Essentials ning protte jagab meeskonnaliige.

## Duellid saartel

VikingMC on juba tuntud tapmise ja tõukamise poolest, ning puudust ei tule ka duellidest ja tiimidest. Selgitage välja, kes on ellujääja ja kes väärib lõputusse pimedusse kukkumist, kes on saarte valitseja ja kes kõigest alandlik teener. Kasuta oma tapmistega teenitud punkte lasuriidi ja raamatute ostmiseks või kogu neid kõrgemale tasemele jõudmiseks.

